En jul när mor var liten,
hörde hon hur någon en kväll
stod där ute och stampa’
och gav dörr’n en smäll.
In där klev en julebock,
skäggig och med luden rock,
han tog ur en påse
små paketer opp.
Mor, hon fick en docka
mycket söt och riktigt klädd.
Men när bocken hoppa,
oj, vad hon blev rädd.
Mor, hon har en bror, du vet
han fick också sitt paket,
och i det han fann en
trumma och trumpet.
Nu är bocken gammal,
han är nog båd’ halt och grå,
men han kanske hittar
hit till oss ändå.
Stiger in med påsen stor,
ser sig kring och frågar mor:
”Är det här, de glada,
snälla barnen bor?”